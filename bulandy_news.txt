
Өнегелі өмір

Ана деген асқақ ат әлемдегі

Ана – осы бір сөздің астарында қанша ма
жылылық, қанша ма ұлылық, даналық жатыр
десеңізші?! Естігеннен-ақ өн бойыңды
қуаныш кернеп, жүрегіңе мейірім
ұялайтыны жасырын емес. «Ботам» деген
бір ауыз сөзі жаныңа жылылық ұялатып,
бойыңа қуат бітіреді. Ананың
құшағындай саялы құшақты, ондай аялы
алақанды, ондай мейірімділік пен
шынайы сүйіспеншілікті басқа жақтан
іздеу мүмкін емес. Қазақ қашан да ананы
қастерлеп, бағалай білген халық. «Жұмақ
ананың аяғының астында», «Анаңды
Меккеге арқалап алып барсаң да,
алдындағы қарызынан құтылмайсың»
деген қанатты сөздер мұның дәлелі емес
пе?! Қазыналы тарихымызда есімдері
алтын әріптермен жазылған ардақты
аналар да жетіп артылады. Мәселен,
Домалақ ана, Қазай ана, Айша бибі, қазақ
әжелерінің үлгісіне айналған
Құнанбайдың анасы, дана Абайдың әжесі
Зере, Шоқанның әжесі Айғаным, «Күй
Анасы» атанған Дина Нұрпейіс тарқата
берсек тағы тағы басқа аттары аңызға
айналып, есімдері ел есінде қалған
аналарымыз жетерлік. Олардың өнегелі
жолдары, жасаған игі амалдары, салиқалы
сөздері ұрпақтан-ұрпаққа ұран болып
қала бермек. Бүгінгі, әже мейірімі
азайып бара жатқан шақта көненің көзін
көрген, тектіліктің жалғасындай болған
асыл аналарымыз әлі де болса баршылық.
Отбасы, ошақ қасының ғана емес,
ұлтының ұлылығын сөз етіп отыратын,
өскелең ұрпаққа үлгі-өнегесін көрсетіп
келе жатқан ардақты аналарымыздың бірі
Асылтас Досымбекқызы Жусупова. Кез
келген мерекелік шараның басы-қасында
жүріп, «Ақ жаулық» әжелер тобының
қатарында ән шырқайтын Асылтас апаның
есімі аудан жұртшылығына етене таныс.
Асылтас апа 1941 жылы ауданымызға
қарасты Жаңаталап ауылында көпбалалы
отбасыда дүниеге келген. Әкесі
Досымбек сол ауылдағы мал шаруашылығын
басқарған елге сыйлы, құрметті азамат
болған. Анасы Қази сауыншы болып еңбек
еткен. Тағдырдың жазуымен 5 бала
аналарынан ерте айырылып, әкелерінің
тәрбиесінде қалды. Ол жайлы Асылтас
апа: Ол астықты Елтайға әкеледі, оны
да қолмен түсіретінбіз. Қандай қиын
жұмыс болса да төзе білдік. 1959 жылы
тұрмысқа шықтым. Ал, 1965 жылы Макинск
қаласына қоныс аудардық. Содан бері
осындамыз. 1969 жылы ол кездегі «Победа»
кинотеатырана жұмысқа тұрдым. Сол
жерде әр түрлі салада 22 жыл еңбек еттім.
Кейін қысқартулар басталған жылдары
денсаулығыма байланысты 49 жасымда
зейнетке шықтым,- деп еске алды Асылтас
апа.

Алты құрсақ көтеріп, бүгінде немере,
шөбере көріп отырған апамыз басында
айтқандай «Ақ жаулық» әжелер тобының
белді мүшесі. Өнерге бүлдіршін бала
кезінен талаптанған апамыз әлі күнге
төл өнерімізден қол үзбей келе жатыр.
Бала күнінде Алматыдан келіп ел аралап
жүрген өнерпаздар Досымбектің
шағырағына атбасын тіресе керек.
Құрметті қонақ болып отырған өнер
майталмандарының алдында ән айтқан
қаршадай қыз Асылтасқа бәрі баталарын
беріп, өнеріне тәнті болып, әкесіне
«Қызыңызды біз Алматыға алып кетейік,
өзіміз оқытамыз. Бұл баладан керемет
өнер адамы шығады» десе керек. Бірақ
қызының соншалық алысқа кетіп, өзінен
жырақта жүргенін қаламаған әкесі «жат
бауыр болып кетеді, қыз бала ғой» деп
жібермей қойған екен. Сонда да жігері
жасымаған жас талант, түрлі
байқауларға, мерекелі шараларға
қатысумен болды. Жалпы өнердің тек
қуалайтыны жасырын емес. Асылтас
апамыз өз естелігінде: «Жалпы бұл өнер
маған анам жағынан келген. Анамның
анасы яғни нағашы әжем Рәзия өнерлі
болған адам. Бірақ үш бірдей ұлы әскер
қатарына кетіп із-түзсіз жоғалғанан
кейін ол өнерін тастаған екен»-дейді.
Апамыз Алла берген өнері және еселі
еңбегінің арқасында шет елдердің
көптеген қалаларында демалыста болған.


Жалпы апамыздың туған жеріне деген
ыстық ықыласы ерекше. Оны бір сөйлескен
әңгімесінен-ақ аңғаруға болады.
Табиғаты таңдайыңды қақтыратын
Жаңаталап ауылындағы Қонай туының
етегі бір кездері Асылтас апамыздың
арғы аталарының атақонысы болған екен.
Апамыз сөз арасында сол ауылдың
қазіргі мақтаныштары деп Еркебек
Әлібеков, Бүркітбай Нұрмұқанов, Марат
Оспанов және Сүлейменовтер отбасын
ерекше атап өтті. Әке тәрбиесінде өскен
апамызды тік мінезі, салмақты ойы,
әрдайым жақсылыққа жаны жақын тұратын
қасиеті өзгелерден даралап тұрады.
«Менің балам елдің баласы, Елдің баласы
менің балам»-дейтін Асылтас апаның
ауызынан тастамайтын осы бір сөзінің
өзінде қанша ма мән жатыр. Егер қазақы
тәрбиені аңсаған болсаңыз, ұлттың
ұлылығын көрсетер қонақжайлық
қасиетті көргіңіз келсе, қазаққа ғана
тән қарапайымдылықты Асылтас апаның
шаңырағынан табасыз деп едім.
Үстіміздегі наурыз айының 12-і күні
Асылтас Досымбекқызы 78 жасқа толмақ.
Ардақты апамызды 8-наурыз Халықаралық
әйелдер күні және келе жатқан торқалы
туған күнімен шын жүректен
құттықтаймыз. Әз жүзіңізді тек қуаныш
әрлеп, әлемдегі әдеміліктің иесі болып
жүре беріңіз. 

З. Жайнарбек.

Асыл қасиеттерімізден ажырап қалған
жоқпыз ба?

н жанашырлық жоғалып, санамызда
қорқыныш сезімі қалмағандай. Еркін
өскен балалық шағымызды алайықшы,
қандай еді? Ала таяқты ат қылып мініп,
таңның атысынан күннің батысына дейін
асыр салып ойынның қызығында
жүретінбіз. Біреумен жаға жыртысып
қалсаң үлкендер араша түсіп екеуіңді
күрестіріп, жарыстырып, кейін
татуластыратын. Қазір, жастар арасында
жаппай төбелес, атыс-шабыстан қаза
болатындардың саны көбейген. Неге
деген сұрақты қоймас бұрын баяғы
жанашырлық, қамқорлық, мейірімділікті
іздейсің. Бұрын есімде, ауылда «асар»
дейтін болатын. Әке, ағаларымыз
«пәленшенің үйіне асарға барамыз» деп
жиналып жататын. Асардың арқасында
ағайынның берекесі де кіріп, ынтымағы
да жарасатын еді. Қазір біреуге тегін
көмек көрсету деген жоқтың қасы.
Аналарымыз жаңа көшіп келген
көршілерге «ерулік» деп дастархан
жаятын кез де сағымдай бұлдырап алыс
қалды-ау. Өткен мен бүгіннің жер мен
көктей айырмашылығы жаныңа жара
салады. Бірде Сырым батыр өзге ұлт
өкілінің бір көпесімен сөз таластырып
қалған екен. Сонда әлгі өзге ұлт
өкілінің көпесі Сырымға: «Менің
шаруашылығым бар, бірнеше үйім бар,
алтындарым бар, ал, сендерде малдан
басқа не бар?»- деген екен. Айтпағы кім
бай дегені ғой. Сырым батыр еш
саспастан әлгі көпеске: «Сен алыс жолға
шықсаң арбаңа толтырып азық-түлігіңді,
алтындарыңды ала шығасың, ал қазақтар
қанша алыс жолға шықса да бір түйір
азықсыз жүреді. Жолда кездескендер оны
қондырып, тамағын беріп, атының жемін
қамтамасыз етеді. Осыдан кейін сен
байсың ба, әлде қазақ бай ма?»-деп жауап
берген екен. Алайда, Хас батыр айтқан
қазақтың кең пейілдігі, қонақжайлығы
бүгінгі таңда көрініс таппай келе
жатқаны өкінішті. Алысқа жолға шықсақ
әлгі көпестей артынып, тартынып
шығатын халге жеттік. Ойланайық.
Мейірімсіз, суық жанарларды емес жанға
жылулық сыйлайтын жанашырлық,
қамқорлықты іздейік. Өткенімізден үлгі
алып, асыл қасиеттерімізді түгендейік.
Абайша айтсақ: «Адамзаттың бәрін сүй
бауырым деп».

З.Жайнарбек.

Ұлыларды ұлықтау – ұрпақ парызы

Ел басына күн туғанда бойларын ұлттық
намыс кернеп, атой салған арда
азаматтардың есімдері ел есінде мәңгі
сақталары анық. «Өлмейді ісі мәңгілік,
Өшпейді абзал есімдер...»,- деп Жұбан
Молдағалиев жырлағандай ел үшін құрбан
болған азаматтардың есімдерін тарих
толқыны жағалаудан алыстатса да, ел
жадынан өшіре алмайды. Өйткені, ел
ерімен еңселі, ерлік істерімен көрікті.
Осындай, есімі ел жадында қалған,
жасындай жарқ етіп өткен асылдың бірі
Қайрат Рысқұлбеков. Желтоқсанның көк
мұзында қазақ қыздарын шаштарынан
сүйреп, аяусыз тепкілеген
қанпезерлікке қарсы шыққан қазақ
жастарының бірі. Еске сала кетсек 1986
жылы 16-желтоқсанда ел тізгіні жаттың
қолында кеткенін қаламаған қазақ
жастары наразылық білдіріп, шеруге
шыққан еді. Әрине, сөзбен айту оңай. Ал,
біз үшін баға жетпес Азаттықтың алауы
сол Желтоқсанның көк мұзын еріткен
қазақ жастарының ұлттық рухтарынан
тұтанған. Сондықтан біз үшін қасіретті
болса да, 16-Желтоқсаннан құнды, одан
бағалы күн жоқ. 

Жалпы Қайрат Рысқұлбеков 1966-жылы
13-наурызда Жамбыл облысы, Мойынқұм
ауданы, Бірлік ауылында дүниеге келді.
1973-1981 жылдары Шу ауданы Төле би ауылына
қарасты Сәду Шәкіров атындағы
мектеп-интернатта білім алды. 1981-1983
жылдары Бірліктегі бұрынғы Киров
атындағы орта мектепте оқып, он
жылдықты бітірген соң, әскер қатарына
шақырылды. 1984-1986 жылдары Амур өлкесі
Белогор қаласында әскери міндетін
абыроймен өтеді. Әскери-саяси
қызметтердің үздігі ретінде бірнеше
мақтау қағаздарымен марапатталып,
әскери бөлімше командирлері
ата-анасына алғыс айтқан құрмет
қағаздарын жіберді. 1986-жылы мамырда
әскери борышын өтеп ауылға келіп, тамыз
айында әскери бөлімшенің жолдамасымен
Алматы сәулет-құрылыс институтына
келіп сынақтан сүрінбей өтіп, оқуға
түсті. Сол жылы Желтоқсан оқиғасына
қатысты. 

䡳п᐀«...Қайрат деген атым бар,

Қазақ деген затым бар.

Еркек тоқты құрбандық,

Атам десең атыңдар...»,- деп қаймықпай
ұран тастағаны да осы кез еді. Сонымен
қатар, сотта: «Мен қазақпын, менің арым
таза, менің мақсатым – еркін
Қазақстан»,-деген сөздерді айтқанын да
зерттеушілер алға тартады. Жалған
айыптар тағылып, қамауға алынған
Қайрат басында ату жазасына кесілді,
кейін бұл жаза 20 жыл бас бостандығынан
айыруға өзгертілді. Бірақ Семей
түрмесіне жеткізілген 21 жастағы Қайрат
жұмбақ күйде қаза тапты. Тек еліміз
егемендік алғанан кейін Қайрат
Рысқұлбеков Қазақстан Жоғарғы Соты
Пленумының 1992 жылы 21 ақпандағы
шешімімен толықтай ақталып, «Халық
Қаһарманы» деген атақ берілді.       

Айтпағым тек Қайраттың ерлігі ғана
емес, жалпы ұлтымыздың мақтанышы бола
білген халық қаһармандарының
есімдерін құрметтеп, ұрпақ жадына
сіңіру. Осы мақсатта қала, ауыл, көше
аттарына ұлылардың, тарихи маңызы бар
жер-су аттарын беру жүріп жатыр. Бұл
шара ауданымызда да атқарыла бастады.
Алысқа бармай-ақ өз көшемді алайын.
Біздің көшеде тұрғындармен кездесу
өтіп, «Ломоносов» көшесіне Қайрат
Рысқұлбековтың аты берілді. Тұрғындар
бірауыздан қолдады. Мұны ел үшін жанын
қиған есіл ерлерге деген құрмет деп
түсінген жөн. Жалпы жанға бататыны кей
қаракөздердің Қайрат Рысқұлбековтың
атынан бейхабарлығы. Қолыма қалам
алдырғаны да, сол болатын. «Тарихын
танымаған, мәдениетіне мән бермеген
ұлттың жер бетінен жойылып кетуі
мүмкін»,-дейді. Иә, оның бетін аулақ
қылсын. Аулақ болу үшін әрине
ұлыларымызды ұлықтай білгеніміз абзал.

З. Жайнарбек.

Әже мектебі – ұлт болашағының күре
тамыры

«Ел болам десең, бесігіңді түзе». Осы
бір қанатты сөздің төңірегіне ой
жүгіртсең, астарлы мәні тереңнен
толғатары анық. Баласын өз тәрбиесімен
емес өз ұлтының тәрбиесімен өсірген
халық үшін бұл сөз бекер айтылмаған.
Халықтың ғасырлар бойғы тәжірибесін
саралап келгенде ұлттың ұлт болып
қалыптасуы, оның іргесінің бекем болуы
сонау тал бесіктен басталар тәрбиеге
әкеліп тіреледі. Осы орайда белгілі
ойшыл әл-Фараби: «Адамға ең бірінші
білім емес, тәрбие берілуі керек,
тәрбиесіз берілген білім – адамзаттың
қас жауы, ол келешекте оның барлық
өміріне апат әкеледі»,- дейді. Осыдан
кейін шақшадай басың шарадай болмай
қайтсін. Өйткені, біз қазір қандай
ұрпақ тәрбиелеп жатырмыз деген сұрақ
санамызға оралады. Жасыратыны жоқ
балаларымыз Алпамысты, Көлтаусар мен
Таусоғарды, Желаяқ пен Толағайды
білмейді. Есесіне көкжәшіктен күнде
атыс-шабыс көреді. Беймәлім
құбыжықтарға тіл бітіріп, балаларға
сүйкімді қылып көрсетіп-ақ жатырмыз.
Ал, сонда бұл қандай тәрбиеге жатпақ
Хәкім Абай: «Адамның жақсы болуы
тегінде емес, тәрбиесінде, ақылында,
өнер, білімінде. Адамға үш алуан
адамнан мінез жұғады: ата-анадан,
ұстазынан, досынан. Әсіресе олардың
қайсысын жақсы көрсе, содан көп
жұғады»,-деген. Қазіргі жастардың
достары да, сырластары да ұялы телефон,
жақсы көретіндері ғаламтор. Біз бүгін
мұндай олқылықтың алдын алатын, десе де
азайып бара жатқан әже мектебі жайлы
әңгіме қозғамақпыз. Қазақта
немересінің бойына бесік жырын, ертегі
айту арқылы ұлттық тәлім-тәрбиені
дарытып, ұлықты ұл, қылықты қыз
тәрбиелей білген ата-әженің орыны
қашан да ерен. Салиқалы ұрпақ
тәрбиелеудегі ең мықты мектеп әже
мектебі десек қателеспейміз. Өйткені
адамның адами болмысы, оның асыл
қасиеттері отбасында қалыптасады,
дамиды. Тұңғыштарын атасы мен әжесінің
бауырына басып, солардың баласы дейтін
қасиет тек бізге ғана тән. Әлемде
бізден басқа мұндай қадамға баратын
ұлт жоқ шығар, сірә! Немересін өз
баласынан артық көретін ата мен әже
оған ешкім бере алмайтын тәрбиені
береді. Кеуделері қазынаға толы
қариялар баққан балалардың тілі тез
шығады, өзімен үнемі сөйлесіп
отырғандықтан ой-өрісі де тез дамиды.
Бір өкініштісі қазір бұл құндылықтан
ажырап бара жатқандаймыз. Бүгінгі
қоғамның басты дертіне айналды десек
жасырын емес. Қазақтың бесік жырынан
қарағанда батыстың басыңды ауыртатын
айғай-шуының қадірі артып барады.
Ертегі тыңдау, ондағы кейіпкерлерге
еліктеудің орнына теледидардағы түрлі
атыс-шабыс маңызға ие бола бастады.
Батыр бабамыз Бауыржан Момышұлы:
«Біріншіден, бесік жырын айтатын
келіндердің азайып бара жатқанынан
қорқамын, екіншіден, немерелеріне
ертегі айтып бере алмайтын әжелердің
көбейіп бара жатқанынан қорқамын,
үшіншіден, дәстүрді сыйламайтын
балалардың өсіп келе жатқанынан
қорқамын. Өйткені бесік жырын естіп,
ертегі тыңдап, дәстүрді бойына сіңіріп
өспеген баланың көкірек көзі көр бола
ма деп қорқамын...»,-деуі бекер емес-ау.

Белгілі айтыскер ақын Арман Бердаллин
«Жоқ іздеп жүрмін» атты термесінде
былайша әже іздеген еді: 

Әже іздеймін әз жүзін әжім қаптаған,

Қарынға салып май менен құртын
баптаған.

Сақтаған сүрін кебежесінің түбіне,

Немерелерім жесін деп дәмін татпаған.

Келінге сенбей кенжесін асқа тойдырып,

Жақындарының жай - күйін білмей
жатпаған.

Қазіргі әжең жетпіске жеткен жасы бар,

Қиылған қасы, боялған селдір шашы бар.

Майдың орнына маргарин алып дүкеннен,

Шайдың орнына шарапты ішіп шашылар,

Немере емес, мысығын басып бауырына,

Шөбере емес, күшігін күтіп асырар.

Рас-ақ. Ащы болса да бүгінгі күннің
бүкпесіз ақиқаты. Тіпті немерелері
болса да «біз бала бағудан шаршадық»
деп қашып жүретіндер қанша ма? Бұрынғы
салмақтап сөз айтып, ақылы мен елін
айрандай ұйытып отыратын
ата-әжелеріміз «балам балым, немерем
жаным»,- деп жатушы еді ғой. Жоқ әлде
ата-әжесі мен немересінің арасындағы
дәнекер келіндерде кемшілік бар ма?

Қазіргі келін әр айтқан сөзін заң
қылып,
Керіліп жатар ұйқысын ұзақ қандырып.
Қауқарсыз қалған қарт ата - енесін
жақтырмай,
Айғайы мен ойбайы тұрар жаңғырып.
Қара шалдарым қара шаңырағын қалдырып,
өздеріне пана болмай, терезеден
телміріп, есікке елеңдеп Қарттар
үйінде отыр. Бұл да ұлттық тәрбиенің
тамырына шабылған балта емес пе?
Немересі «атам қайда?» десе қарттар
үйінде деп қалай жауап берер екен?
Осындай тәрбиеден барып:
Бала көбейді бәленің бәрін білетін,
Бесіктен боқтап, есіктен сыбап кіретін.
Экраннан көрген құбыжықтарға еліктеп,
Ер Төстік жайлы ертегі айтсаң күлетін
Ұяда жүріп ұяттың ұқпай не екенін,
Қияда жүріп қиянат жасап жүретін,-
балалар шықпай ма? Мұны қай жағынан
қарасақ та баяғы сол тәрбиеге әкеліп
тіреледі. Осы орайда біз де немересіне
ертегі айтып, игі дәстүрді жалғастырып
келе жатқан әжелерді іздедік. Алысқа
бармай ауданымыздан қарадық. Бір
қуанарлығы бірең-сараң болса да бар
екен. Немересіне қарап, тәлім тәрбиесін
беріп отырған мұндай әжелердің бірі
Сағат Қожахметқызы Кембаева. Бала
тәрбиесін басты назарда ұстаған Сағат
апа әлі күнге дейін қолы қалт етсе
немерелеріне ертегі айтады. Жалтыр ата
екеуі 6 бала тәрбиелеп өсіріп, немере
көріп отырған үлгілі отбасылардың
бірі. Атамыз 44 жыл бойы зауытта еңбек
етсе, Сағат апа 30 жыл еңбек өтілімен
зейнетке шыққан бақытты жандар. Сағат
апа әлі күнге дейін аудан сахнасында ән
шырқап, мерекелік шараларға үзбей
атсалысып келеді. Қаламызда 2013 жылы
құрылған «Ақ жаулық» әжелер тобының
мүшесі. Жалпы апамыздың ән-жырға жақын
болуына әкесінің әсері мол болған екен.
Отбасындағы бес балаға әкелері «Абай
жолы» тағы басқа да көптеген оқыған
кітаптарының мазмұнын, ондағы қызықты
оқиғаларды айтып беріп отырған. Осыдан
сусындап өскен Сағат апамыз да кітапқа
жақын болды. Көп оқыған көрегендігі
болар апамыздың әр сөзі салмақты.
Апамыз бала тәрбиесі жайлы да өз
сөзінде: «Қазіргі балалардың уақытын
ұялы телефон құртады. Мұны
немерелеріме ұстамаңдар деп жиі
айтамын. Балаларды кітап оқуға,
кітапханаға жиі баруға
шақырамын»,-дейді. Иә, кітап оқудың да
тұлға болып қалыптасуға тигізер әсері
мол. Жалпы апамыздың өнегелі өміріне
тоқталсақ. 1946 жылы көршілес бұрынғы
Еңбекшілдер қазіргі Біржан сал
ауданына қарасты Кішкентай ауылында
дүниеге келген. Алғаш туып-өскен
ауылындағы мектептің табалдырығын
аттап, 4 жылдықты бітіргенен кейін
Степнияк қаласындағы Абай атындағы
мектеп интернатта оқуын жалғастырды.
Осылайша апамыздың білім жолындағы
ізденісі басталды. 1964 жылы Макинск
қаласына келін болып түсті. 1965 жылы
қаламыздағы зауытқа жұмысқа орналасып
3 жыл еңбек етті.  Кейін ұзақ жыл тігін
цехында, басқа да салаларда еселі еңбек
етті. Түрлі қызметтер атқара жүріп
әншілік өнерін де тастамады. Сонымен
қатар, апамыздың өлең шығаратын да
өнері бар. Алла берген ақындық
қабілетінің арқасында өз отбасына,
туыс-туғандарына, немерелеріне
көптеген өлеңдер арнады. Басында
айтқан тәрбиені де апамыз барынша
өлеңдері арқылы да жеткізуге тырысып
жүр. Мәселен, Сағат апа «Сағындырып 
келген немере» атты өлеңінде: 

Алдымнан туған айымбысың,

Жарқырап шыққан күнімбісің

Маңдайға  біткен жұлдызымбысың,

Жағадағы  құндызымбысың

Сағындырып, сарғайтып,

Көп жылда бір ашылған гүлімбісің!

Айға  сені теңедім,                                      
                                                           

Айдай сұлу болсын деп,

Күнге сені теңедім,

Күн шуағындай, нұрлы болсын деп.

Жұлдызға сені теңедім,

Әрдайым  биікте тұрсын деп.

Таудан ескен самалдай,

Мінезің жұмсақ болсын деп.

Сылдырып  аққан бұлақтай,                          
                                                           

Күміс күлкің, құлақта тұнып тұрсын деп.

Айту деп саған ат қойдым,

Айтулы  бала  болсын деп.

Туған, туыс, ата-анаң,

Бәрі де аман болсын  деп.

Қызықтайтын бәріміз,

Сүйкімді  бала болсын деп.

Жаратқан ием жасаған,

Мың тәубе айтам, мен  саған.

Мына жаңа ғасырда,

Қасиетті наурызда,

Қос бөбекті сыйлаған,

Асылбегім, Самалжан,

Айгөлегім,  Бауыржан,

Әбілхайыр, Рамазан,

Құтты болсын бәрің,

Айту менен Әминаң!,- деп немерелеріне
өлең арнаған екен. Тек бұл ғана емес
тоқтала берер болсақ Сағат апаның
шығарған өлеңдері жетіп артылады. Қай
өлеңі болмасын бүгінгі таңда іргесі
сөгіліп бара жатқан туысқандық қарым
қатынас, ұл-қыздарына деген аналық
өсиеті, ақылы ретінде жазылған.

Тарихта аты қалған ғұлама
данышпандардың барлығы әже мектебінен
тәлім алған. Зерде әжеміздің зерделі
сөзі Абайды ұлы ақынға айналдырса,
Айғаным әженің ақыл-кеңесі Шоқанның
шоқ жұлдызын жақты. Ұлтым деп ұран
тастап, елім деп еміренген жандардың
бәрі әже мектебінен өткен. Ал, бүгінгі
арқамызды кеңге салған уақытта 
ұлтымыздың ұлылығын ұрпақ санасына
сіңіретін әже мектебінен қол үзіп бара
жатқанымыз өкінішті.

З. Жайнарбек.

Жаңаталаптағы жабағы үйрету жарысы

Макинск қаласының №5 орта мектебінің
оқушысы Ерлан Дәулет жабағы үйрету
жарысының жеңімпазы атанды. Екінші,
үшінші орындар жаңаталаптық Мадениет
Садирбаев пен Мирас Бесетаевтың
енішісінде қалды. Ал, көкпар ойынында
Жаңаталап және Партизанка ауылының
көкпаршылары араласып «Ересектер»
және «Жастар» болып екіге бөлініп,
көкпар тартысты. Көпшіліктің делебесін
қоздырған тартысты бәсекеде «Жастар»
командасы айқын басымдылық пен жеңіске
жетті. Ұлттық спортымыздың бірі
аударыспақтан Рүстем Әбдікарімов
жеңімпаз атанса, жілік ұрудан Жангелді
Тақарав алдына жан салмады. Барлық
қатысушылар ақшалай және бағалы
сыйлықтармен марапатталды.

Жалпы бұл «Тай- атқа, ат мұратқа
жеткізер» эстафеталық жарысы
Елбасының «Ұлы Даланың жеті қыры»
мақаласында айтылған «Атқа міну
мәдениеті» жобасын жүзеге асыру
мақсатында ұйымдастырылған. Өз
бағдарламалық мақаласында Елбасымыз:
«Жылқыны қолға үйрету арқылы біздің
бабаларымыз өз дәуірінде адам айтқысыз
үстемдікке ие болды. Ал жаһандық
ауқымда алсақ, шаруашылық пен әскери
саладағы теңдессіз революцияға жол
ашты. Жылқының қолға үйретілуі атқа
міну мәдениетінің де негізін қалады.
Бес қаруын асынған салт атты сарбаз
айбарлы көшпенділер империялары тарих
сахнасына шыққан дәуірдің символына
айналды...»,- деген болатын. Иә, ұлттық
сана-сезіміміз, әдет-ғұрпымыз,
салт-дәстүрімізбің барлығы осы бір
жылғы түлігімен астасып жатқандай. Оны
жас ұрпақтың бойына сіңіріп, келешекке
аманат ту үшін мұндай шаралардың маңызы
зор.
З. Жайнарбек. 
Көпшіліктің көңілін жайландырған
мекеме
Ауданымызға қарасты Купчановка
ауылындағы психоневрологиялық
аурулары бар адамдарға арналған
медициналық-әлеуметтік мекемесінде
«Ашық есік күні» өтті. Оған Ақмола
облысының ЖҚжӘБҮБ басшысы Дина
Қамидоллақызы Ахметжанова, қызмет
алушылардың туған-туыстары және ауыл
тұрғындары қатысты. Жиналған көпшілік
мекемені аралап, әр бөлімнің
жұмыстарымен жақынырақ танысты.
Күрделі жөндеу жүргізілгелі бері
мекеме баяғы сүреңсіз кейіптен арылып,
көркі көз тартып шыға келген. Оны
қызмет алушылар мен олардың
жақындарының берген оң бағасынан-ақ
аңғаруға болады. Мекеме маңының
тазалығы, әр қызметкердің өз ісіне
деген жауапкершілігі былай тұрсын ең
бастысы қызмет алушыларға барлық
жағдай жасалған. Қажетті құралдармен
жабдықталған физиотерапиялық бөлме,
тұрмыстық бөлме, тренажер залы, спорт
алаңдары, мәдени шараларға арналған
арнайы бөлмелер, қолөнер шеберлерінің
бөлмелері бәрі қызмет алушылар үшін
қалтқысыз қызмет етуде. Ашық есік күні
қарсаңында Нұрсұлтан қаласынан
баласының қалін біліп, мекеме
жағдайымен танысуға арнайы
келгендердің қатарында Койлова
Татьяна Виктровна да болды. Татьяна
Виктровна өз сөзінде: 
- Баламның қазіргі жағдайы өте жақсы.
Келген сайын таза киімде, көңілі
орныққан күйде қарсы алады. Бұл осы
мекемедегі жұмыстың жемісі. Баламның
осындай жүзін көріп еш алаңсыз үйге
кетеміз. Мұндай қамқорлық көрсетіп
отырған басшылық тарапына, барлық
қызметкерлерге үлкен алғысым бар,-
десе. Бұрын осы мекемеде қызмет істеп
кеткен 
Лобанева Марина Петровна:
мекемеде қызмет істедім. Сол жылдары
мекеме жұмысының, жағдайының қалай
төмендеп бара жатқанын көзіммен көрген
едім. Ал, қазір жағдай мүлдем басқа.
Бәрі жоғары деңгейде. Өз көзіммен
аралап танысып шықтым. Қажырлы еңбек
етіп келе жатқан бәріне үлкен рахмет,-
дейді. Басқа да өз ойларын ортаға
салған, ақ тілектерін арнаған
ата-аналар көп болды.
Мекеменің мұнтаздай тазалығынан бөлек
айналасына бақылау камералары
орнатылған. Бұл – қызмет алушыларға
деген азық-түлік пен қажетті
жабдықтардың талан-таражға түсіп,
ұстағанның қолында, тістегеннің
ауызына кетпесі үшін және
қызметкерлердің өз міндеттерін
қалтқысыз атқаруы үшін керек.  
Мекемеде қазіргі таңда 480- дей қызмет
алушы бар. Олардың киген киімдері,
тап-таза жатын бөлмелері, жасалған
барлық жағдайлары туған-туыстарының
көңілдеріне қуаныш ұялатып жатты.
Мекемеде арнайы мәдени бөлім жұмыс
істейді. Қызмет алушылар ол жерде ән
шырқап, би билейді. Кітапханадан
қызықты кітаптар оқып, қолөнер
жұмыстарымен айналысады. Қызмет
алушылардың бірі келген қонақтарға
арнап жүрек жарды жырларын да оқып
берді. Ашық есік күнінің соңы мекеме
қызметкерлері мен қызмет алушыларының
бірлескен концерттік бағдарламасына
ұласты. Жақындарының жай-күйін білуге
келген туған-туыстараның әсерлі кештен
кейін көңілдерінің жайланып кеткені
анық.
З. Жайнарбек.          
Жастары жалынды елдің ертеңі жарқын
Үстіміздегі жылдың «Жастары жылы» деп
жарияланғаны өскелең жас ұрпаққа үлкен
сенім, жігер сыйлағаны жасырын емес. Ал,
жастар – егемен елдің ертеңі, ұлт
болашағы. Алайда, «Қырандай күшті
қанатты, Мен жастарға сенемін...»- деп
ақиық ақын Мағжан сенген жалынды
жастар бүгінгі таңда бар ма? Осы бір
сұрақтың көпшіліктің көкейін тесіп,
терең ойға қалдырары анық. Ал, мен бұл
сұраққа әрине «баршылық» деп жауап
берер едім. Өйткені, құт қонып, қасиет
дарыған жазира даламызда тай-құлындай
тебсіп не бір талантты, дарынды,
білімді жастар өсіп келеді. Көпшілігі
құлын күнінен-ақ дараланып, үлкен
аламандарда шашасына шаң жұқтырмай
келеді. Алысқа бармай-ақ ауданымызды
алсақ та мұндай талантты жастардың
барына куә боласың. Осы орайда, жақында
ғана аудан мерейін асқақтатып қазақ
күресінен «спорт шеберлігіне үміткер»
атанған қос жерлесіміз жайлы болмақ.
Олар мектеп қабырғасында жүрсе де боз
кілемде бақтарын сынап, ұлтымыздың
өмір тарихымен тікелей байланысты
қазақ күресінің қадірін жете білген
жастар. Қаламыздағы №5 орта мектебінің
биылғы 9-сыныбын бітірген оқушысы
Еркебұлан Дәулет және Балуан Шолақ
мектеп лицейінің түлегі атанғалы
отырған Жәдігер Молдахмет. 
Астрахан ауданында өткен командалық
сайыста және Біржан сал аудандарында
өткен сайыстарда 1-орын, Павлодар
қаласында өткен республикалық
турнирде 2-орын иеленген. Биылғы Жастар
жылына арналған облыстық белдесуде
1-орын еншілеген. Ал, Еркебұланның ауыз
толтырып айтарлық жеңісі жақында
Қарағанды қаласында өткен
республикалық жарыста жүлделі 2-орынды
еншілеп, «спорт шеберлігіне үміткер»
атанғаны. Алға қойған асқақ армандары
жайлы Еркебұлан: «18 жасқа толғанда
«Спорт шебері» атансам деймін. Жалпы
болашағымды да осы спорт саласымен
байланыстырғым келеді»-дейді. Ал,
Жәдігер Молдахмет 2002 жылы Қызылорда
облысына қарасты Қазалы топырағында
дүниеге келген. 2012 жылдан бастап қазақ
күресінің қыр-сырын меңгеруде. Осы
уақыт аралығында 5-рет Ақмола облысының
чемпионы атанған. Үстіміздегі жылы
Павлодар облысы Баянауыл жерінде өткен
республикалық жарыста жүлделі
2-орыннан көрініп, «Спорт шеберлігіне
үміткер» атанды. Қос жерлесіміздің
қуанышы әрине аудан мақтанышы. Олардың
шыңға шығып, биік-белестен көрінуі
ұстаздарының, жаттықтырушыларының
ерен еңбегі. Бұларды күрес өнеріне
тәрбиелеп жүрген бапкер Серік
Шайкенов. Жастарымыздың спортқа деген
қызығушылығы, құлшынысына қарап
ауданымыздан  талай спорт
саңлақтарының шығатынына сеніммен
қараймыз.

З. Жайнарбек. 

Жағымды өнер, жылы кездесу, зор
қошемет
«Нұр Отан» партиясының бастамасымен
өткен аптада ауданымызда ақын, сазгер,
әнші Иран Тасқараұлымен кездесу кеші
өз мәресіне жетті.

Еліне елеулі, халқына қалаулы бола
білген, елінің үмітін өзімнің
азаматтық борышым деп білетін ақын,
сазгер, әнші Иран Тасқара ағамыз
қазақ өнерінің дамуына өзіндік үлес
қосып келе жатқан шығармашыл
тұлғалардың бірі. Шығармашылық кеш
Елбасымыздың «Болашаққа бағдар:
рухани жаңғыру» мақаласының және
Ұлттық домбыра күні аясында өткені
нұр үстіне нұр болды.

Иран Тасқараұлы Тасқара 1939 жыл 11
наурыз Омбы облысының Тюкалинск
ауданы, Валуев ауылдық кеңесінің Қожа
ауылында дүниеге келген. 1962 жылы Ленин
атындағы қазақ политехникалық
институтының кен факультетінің
пайдалы қазбаларды өндіру жөніндегі
тау-кен инженері мамандығын бітірген.
1962 жылдан Қ.Сәтпаев атындағы
Кен-металлургия комбинатының кен
инженері. 1963-1965 жылдары Қаныш Сәтпаев
атындағы Жезқазған кен-металлургия
комбинаты жанындағы аудандық
комсомол комитетінің хатшысы болған.
1982 - 1994 жылдары – Көкшетау қаласында
кәсіподақ комитетінің төрағасы,
"Васильковский ГОК" ААҚ-ның сапа
жөніндегі директорының орынбасары.
1965–1967 жылдары Жезқазған қалалық
Кеңесінің депутаты.

1979 жылы бүкілодақтық халық
таланттары байқауының, 1984 жылы
Республикалық халық таланттарының
теледидар байқауының, 2004 жылы
Республикалық ақын Кәкімбек
Салықовтың сөздеріне жазылған
әндерді орындау байқауының лауреаты,
2006 жылы "Батаменен ел көгерер"
республикалық байқауының бас
жүлдегері, 2000 жылы "Жаңа ғасырға –
жаңа әндер" республикалық ақындар
айтысының дипломанты, 1985 жылы
Республикалық ақындар айтысына, 1994
жылы "Играй, гормонь!" бағдарламасына
қатысқан. Қазіргі уақытта ән
шығармашылығымен айналысады. 

Ағамыз Сағыныш» (1995), «Көкше жолы» (1999),
«Тербеткен ән - жыр өмірім» (2006) 3 өлең
мен әндер жинағының авторы. Ақын,
әнші, сазгер ретінде өз сөзіне және
қазақ ақындарының өлеңдеріне 100-ден
астам ән шығарған, «Көкше әуені-1»,
«Көкше әуені-2» екі CD-дискісін
шығарған, Ақан Сері, Біржан
сал, Үкілі Ыбырай, Балуан Шолақ және
т.б. Көкшетау сал-серілерінің
әндерін насихаттап және өз әндерін
орындап концерттерімен өнер
көрсетеді. Жас сазгерлер құрмет
Сақай, Арман Ищанов, Ерлан Тәшев
ағамыздың өлеңдеріне ән шығарған. 

10 жасынан «домбырамен ән айту»
өнерімен айналысып келгендіктен,
ағамызды сал-серіледің өнерін
жалғастырушы ретінде «Иран сал» деп
атап кеткен.

Елдігіміздің басты нышаны – өнеріміз
бен мәдениетімізді, ғасырлар бойы
атадан балаға мұра болған асыл
қазынамызды өскелең ұрпаққа
жеткізу жолында аянбай еңбек етіп келе
жатқан, өз өнерімен елдің рухын
көтеріп, адамзат баласына шексіз
қуаныш, зор мақтаныш сыйлап,
халқымыздың мәдени талғамы мен
танымын қалыптастырып, еліміздің
әлеуметтік-рухани құндылықтарын
дамытып жүрген Тасқара Иран
Тасқараұлына бұландылық көрермен
қошеметін аямады 

Шығармашылық кеш барысында Иран
ағаның орындауында бірнеше әсем
әндер орындалып, көрерменнің
көңілінен шықты. Сондай-ақ, құрметті
қонақ, кеш иесі Иран ағаның өнеріне
тәнті бұландылылық жергілікті
дарындар да өздерінің музыкалық
сәлемдерімен іс-шараның сәнін
кіргізді. 

Сегіз қырлы, бір сырлы Иран ағаның
өнері алдында бас иген бұландылық
қауым атынан аудандық мәслихат
хатшысы Шахман Байдұйсенұлы
құсайынов және «Нұр Отан»
партиясының Бұланды аудандық филиалы
төрағасының бірінші орынбасары
Ақманат Ахниетқызы Алимбетова сөз
сөйлеп, Бұланды жеріне қонақ болып
келіп, өнерін паш еткен Иран
тасқараұлына өнерде мол
шығармашылық табыс, зор денсаулық,
отбасылық амандық және көрерменнің
қолдауын тіледі.

Ел үшін еткен әр азаматтың адал
еңбегі ешқашан елеусіз қалмайтыны
шындық. Соның бір мысалы кейінгіге
мұрагер кәзіргіге игілік болған Иран
Тасқара ағамыз. Өнеріңіз өрге баса
бергей, аға! 

А. АМАНЖОЛОВА.
Ұстаз – ұлт айнасы, ел мерейі 
Әлемдегі мамандық атаулының ішінде
ұстаздық ету, шәкірт тәрбиелеу ісінің
көш басында тұратыны анық. «Адамның
адамшылығы – жақсы ұстаздан»- деп дана
Абай айтпақшы осы бір үлкен құрметке ие
мамандық иелерінің халқымыз үшін қашан
да қадірі асқақ, абыройы биік. Өйткені,
ұлтымыздың ұлылығы мен ғасырлар
қойнауындағы қазыналы тарихын жас
ұрпаққа таныстырып, бойына асыл
қасиеттерін сіңіретін де осы ұстаздар
қауымы. Осы орайда қаламыздағы Балуан
Шолақ мектеп лицейінің белді
ұстаздарының бірі Болат Зейноллаұлын
сөзге тартқанды жөн көрдік. Болат
ағайды қызу жұмыс үстінде жолықтырдық.
Орталық стадионда өтіп жатқан жеңіл
атлеттер жарысында оқушыларының бағын
сынап жүр екен. Мақала кейіпкерінің өз
ісіне шынайы берілгендігін,
шәкірттеріне деген қамқорлығын
алыстан-ақ аңғардық. Жалпы Болат
Зейноллаұлының бір кездері жауырыны
жерге тимеген балуан болғанын,
ауданымызда алғаш ұлттық ойынымыз
тоғыз құмалақтың дамуына үлесін
қосқанын біреу білсе, біреу білмейді.
Орайы түсіп, әңгімеге тарттық.
Болат Зейноллаұлы Шакиров 1957 жылы
ауданымызға қарасты қазіргі «Құс
фабрикасының» орнында болған бұрынғы
Қараөзек ауылында көпбалалы отбасында
дүниеге келген. Әкесі Зейнолла соғыс
ардагері. Қан майданда көрсеткен
ерліктері үшін бірнеше жоғары дәрежелі
медальдармен мараптталған. Соғыстан
кейін де қол қусырып қарап отырмай 40
жыл бойы трактор жүргізген. Ал, анасы
Мининұр Шакирова сауыншы болып қызмет
еткен. Балғын балалық шағы жайлы Болат
айғай былайша баяндады:
жалғастырдым. Сол кездегі білікті
ұстаздар сабақ берді. Сынып жетекшіміз
болған Күміс апай әлі күнге дейін
ортамызда. Қайырбай Ташимов, Жаркен
Жусупов, Жанбатыр Мизамов, Төлеубек
Жүсіпбеков сынды ұлағатты ұстаздардан
дәріс алдық. Төлеубек ағай ол кезде
интернат меңгерушісі болды. 1974 жылы сол
мектептің түлегі атанып, бітіріп
шықтық. Әркім әр түрлі мамандық
иегерлері атанып оқуға түсіп жатты. Мен
1975 жылы әскер қатарына аттандым. Москва
маңындағы Кинешма қаласында әскери
борышымды өтедім. Кезінде күреспен
шұғылданғаным үлкен пайдасын беріп,
әскер қатарында көзге түсе бастадым.
Мектеп қабырғасында оқып жүргенде
Тоқтар деген ағай күреске дайындаған
еді. Соның арқасында әскерилер
арасында өткен жарыстардың жеңімпазы
атандым. Осылайша спорттан қол үзбей,
әскерден келген соң 1978 жылы Щучия
қаласындағы педагогикалық училищеге 
денешынықтыру мамандығы бойынша оқуға
түстім. 1980 жылы бітіріп, Астрахан
ауданына қызметке бардым. 2 жылдай ол
жақта еңбек еткен соң, Колоколовка
ауылына оралдым. Ол ауылда мамандық
бойынша еңбек ете жүріп, кейін құрылыс
саласына ауыстым. Тек 1997 жылы ұстаздық
жолымды қайта жалғап Макинск
қаласындағы №4 орта мектебіне
денешынықтыру пәнінің мұғалімі болып
орналастым. Ал, 2001 жылдан бастап еңбек
жолымды №1 орта мектебінде
жалғастырдым. Содан бастап осы мектеп
қабырғасында ұстаздық етудемін. 

Иә, мақала кейіпкерінің өнегелі өмір
жолы шәкірт тәрбиесімен тікелей
байланысты. Спорт саласында
тәрбиелеген шәкірттерінің алды өз
істерінің шеберлері атанған. Қанша ма
шәкіттері облыстық, республикалық
сайыстардың жеңімпаздары атанып, ұстаз
мерейін асырып жүр. Ұжымына сыйлы,
шәкірттеріне үлгілі бола білген Болат
Зейноллаұлы отбасында да аяулы жар,
ардақты әке. 1981 жылы Бақыт Отарбаева
екеуі шаңырақ көтеріп, 3 бала тәрбиелеп
өсірді. Қазіргі таңда ұлдарын ұяға,
қыздарын қияға қондырып, немере бағып
отырған бақытты жандар. Әрбір оқушының
жан дүниесіне терең үңіліп, тамшыдай
талабын ашар осындай ұлағатты
ұстаздарымыз көп болғай.

З. Жайнарбек. 

